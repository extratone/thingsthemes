Porta a termine il tuo lavoro! La premiata app Things ti aiuta a pianificare la giornata, gestire i tuoi progetti e avanzare con successo verso i tuoi obiettivi.

La cosa migliore è che è facile da usare. Nel giro di un’ora avrai tutto fuori dalla tua mente e ben organizzato, dalle semplici attività ai tuoi obiettivi più grandi, e puoi iniziare a concentrarti sulle cose importanti di oggi.

“Things offre la migliore combinazione di design e funzionalità di qualsiasi applicazione che abbiamo testato, con quasi tutte le funzionalità delle altre applicazioni di utenti assidui e un’interfaccia stupenda che non intralcia mai il tuo lavoro.”
—Wirecutter, The New York Times


FUNZIONI PRINCIPALI

• Le tue attività
La componente base è la “Attività”: ognuna è un piccolo passo verso un grande traguardo. Puoi aggiungervi note, etichette, programmazioni e suddividerla in passi più piccoli.

• I tuoi progetti
Crea un progetto per qualsiasi grande obiettivo, poi aggiungi le attività per raggiungerlo. Usa intestazioni per strutturare il tuo elenco quando delinei il tuo piano. C’è anche un posto per scrivere i tuoi appunti e una data di scadenza per rimanere nei tempi.

• Le tue aree
Crea un’Area per ogni ambito della tua vita, ad es. Lavoro, Famiglia, Finanze e altro. In questo modo tieni tutto ben organizzato e avrai sott’occhio il quadro generale mentre lavori sui dettagli.

• Il tuo piano
Tutte le cose che hai programmato sono ben definite nei tuoi elenchi Oggi e Programmati, che mostrano le tue attività e i tuoi eventi in Calendario. Ogni mattina vedi cosa hai programmato per la giornata e puoi decidere cosa vuoi fare.


ALTRE COSE CHE TI PIACERANNO

Se vai più nel dettaglio scoprirai altre funzioni utili in Things. Eccone solo alcune:

• Promemoria — imposta un orario e Things te lo ricorderà.
• Ripetizioni — ripeti automaticamente le attività in base a una programmazione da te impostata.
• Questa sera — un posto speciale per i tuoi programmi serali.
• Integrazione del Calendario — vedi i tuoi eventi e le tue attività riuniti insieme.
• Etichette — categorizza le tue attività e filtra rapidamente gli elenchi.
• Inserimento rapido — crea attività da ovunque tu sia, non appena un pensiero ti sfiora.
• Ricerca rapida — trova all’istante attività, intestazioni o etichette.
• Type Travel — passa da elenco a elenco con la tua tastiera, basta iniziare a scrivere!
• Widget — vedi i tuoi elenchi sulla Scrivania o nel Centro notifiche.
• Per e-mail a Things — inoltra un’e-mail a Things e si trasforma in un’attività.
• Markdown — struttura e stile per le tue note


FATTA PER MAC

Things è appositamente progettata per Mac integrandosi perfettamente nel sistema. Crea rapidamente attività da altre applicazioni, connetti i tuoi calendari, aggiungi una serie di widget, importa da Promemoria — Things sa fare tutto! Inoltre è disponibile l’integrazione con Comandi rapidi per automatizzare il tuo flusso di lavoro.


DESIGN PLURIPREMIATO

Things ha ricevuto molti riconoscimenti per il suo eccellente design, tra cui due Apple Design Award. Ogni dettaglio è stato studiato con attenzione e poi sviluppato alla perfezione.

“È il genio della lampada degli strumenti per la produttività: professionale, sorprendentemente facile da utilizzare e dall’estetica accattivante.”
—Apple


OTTIENI THINGS OGGI

Qualunque cosa tu voglia realizzare nella vita, Things può aiutarti a ottenerla. Installa l’app oggi e scopri cosa puoi fare!

• Things è disponibile anche per iPad, iPhone, Apple Watch e Apple Vision Pro (versioni vendute separatamente).
• Il servizio di sincronizzazione è gratuito tramite la nostra Things Cloud.
• È disponibile una prova gratuita per Mac: www.things.app

Se hai domande, contattaci. Saremo lieti di aiutarti.